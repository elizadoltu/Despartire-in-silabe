# Despartire-in-silabe
Enunț: Scrieți o funcție care desparte un cuvânt din limba română în silabe

Reguli:

Regula 1. O consoană între două vocale trece în silaba următoare;
			ma-să; pă-du-re; u-ti-li-za-re; 
			Această regulă se aplică şi în următoarele situaţii:
			a) dacă înaintea consoanei sau după ea se află un diftong sau un triftong, la despărţirea în silabe consoana trece în silaba următoare: 
			pâi-ne; stro-pea-lă; CRE-IOA-NE;
			b) litera x este considerată ca o singură consoană şi trece în silaba următoare atunci când se află între două vocale: 
			a-xă; e-xa-men; e-xer-ci-ţiu;
			c) atunci când  între cele două vocale se află literele CE, CI, GE, GI, CHE, CHI, GHE, GHI, care  redau o singură consoană, 
			acestea trec în silaba următoare: ve-che; în-ger;  ve-he; un-gher;
		

		
Regula 2. Două consoane între două vocale: la despărţirea în silabe se despart şi ele, prima consoană trece în silaba dinainte, 
			iar a doua consoană la silaba următoare: ar-tă; ac-tiv; tic-sit; mun-te; un-ghi-e;
			Excepție: Dacă în grupul de două consoane, a doua este l sau r, iar prima este b,c,d,f,g,h,p,t,v, 
			atunci despărţirea în silabe se face înaintea întregului grup, adică cele două consoane fac parte din aceeaşi silabă: 
			o-braz: o-blu: co-dru: a-flu-ent; a-fri-can; a-gra-fa;	pe-hli-van:   su-ple-ţe:   pa-tru; co-vrig: e-vla-vi-e:
		

		
Regula 3. Trei sau mai multe consoane între două vocale, la despărţirea în silabe prima consoană se duce la silaba dinainte, 
			iar celelalte două trec la silaba următoare: as-tru; mon-stru; con-struc-tor;
			Excepție: În cazul grupurilor de consoane lpt, mpt,  nct, ncţ,  ncş, ndv, rct, rtf, stm, 
			despărţirea se face după a doua consoană din grup: 
			sculp-tu-ră; somp-tu-os; linc-şii; punc-taj; func-ţi-e; arc-tic; jert-fa; ast-ma-tic; sand-viş; 
		

		
Regula 4. Două vocale în hiat se despart între ele, făcând parte din silabe diferite: a-er; a-le-e; po-e-zi-e; 
			Atenție: când o vocală este urmată de un diftong sau de un triftong, despărţirea se face înaintea diftongului sau a triftongului:
			plo-uă; le-oai-că;
			dif.        trif.
			fra-ier; SU-IAU; du-ios;
			dif.      	trif.      	dif.
			PLOA-IE; STEA-UA;
			dif. dif. 	dif. dif.
